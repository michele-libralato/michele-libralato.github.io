---
layout: post
title: Recensioni di Cambiamento Climatico - il punto di vista fisico tecnico (Ita only)
category: Libri
tags: Cambiamento climatico, Libri, didattica
author: Michele Libralato
---
<img src="https://raw.githubusercontent.com/michele-libralato/michele-libralato.github.io/master/_imgs/cover2.png" alt="Copertina Cambiamento climatico il punto di vista fisico tecnico" title="Copertina" width=400px>

## Descrizione del volume

Il cambiamento climatico, probabilmente il più importante dei problemi che l’umanità si trova ad affrontare, è causato dalle concentrazioni atmosferiche eccessive di “gas serra” (come anidride carbonica, metano e protossido di azoto per citare i più importanti). Questi gas hanno la poco gradita proprietà di lasciar passare le radiazioni solari in entrata ma di ostacolare le radiazioni infrarosse in uscita dalla Terra. 

<img src="https://raw.githubusercontent.com/michele-libralato/michele-libralato.github.io/master/_imgs/Indice1lq.jpg" alt="Indice Cambiamento climatico il punto di vista fisico tecnico 1" title="Indice pagina 1" width=400px>

Gli impatti del cambiamento climatico sono ormai tali da condizionare le nostre scelte di base più elementari: come adattare l’abitazione, dove programmare le vacanze, che auto acquistare, in quale industria cercare lavoro, che cibi scegliere e quali consumi abbandonare. 

<img src="https://raw.githubusercontent.com/michele-libralato/michele-libralato.github.io/master/_imgs/indice2lq.jpg " alt="Indice Cambiamento climatico il punto di vista fisico tecnico 2" title="Indice pagina 2" width=800px>

In questo quadro, il volume si propone di far risparmiare tempo e fatica a chi, pur non essendo climatologo di professione, vuole ugualmente informarsi in modo serio sul cambiamento climatico. 

<img src="https://raw.githubusercontent.com/michele-libralato/michele-libralato.github.io/master/_imgs/figura_lq.jpg " alt="Figure Cambiamento climatico il punto di vista fisico tecnico" title="Figure" width=800px>

A tal fine, nel testo si sono presentati i punti chiave dei Rapporti del Comitato Intergovernativo sul Cambiamento Climatico (IPCC) e, per completare la panoramica, non si sono trascurate nemmeno le segnalazioni di rischi aggiuntivi provenienti, in “tempo reale”, da fonti molto attendibili (la rivista Nature per prima). Per facilitare la comprensione si è seguito il ben collaudato “format” dei volumi didattici: prima le conoscenze di base, successivamente le metodologie utilizzate ed alla fine la presentazione dei risultati ottenuti. Particolare cura è stata dedicata alle esigenze di render sempre note le fonti delle informazioni utilizzate e, allo stesso tempo, di spiegare e non dare mai scontate le affermazioni chiare solo agli “addetti ai lavori”.

## Recensioni

Il volume ha ricevuto diverse recensioni da specialisti del settore su blog e su riviste. 

<img src="https://raw.githubusercontent.com/michele-libralato/michele-libralato.github.io/master/_imgs/climalteranti.jpg" alt="Il libro è un utile testo adatto anche come supporto alla didattica, in quanto presenta le conoscenze di base con un linguaggio didattico e figure Stefano Caserini per www.climalteranti.it" title="Recensione climalteranti" width=400px>

"Il libro è un utile testo adatto anche come supporto alla didattica, in quanto presenta le conoscenze di base con un linguaggio didattico e figure" Stefano Caserini per www.climalteranti.it
[leggi il testo integrale su climalteranti.it](https://www.climalteranti.it/2020/11/30/un-utile-libro-di-testo-sul-cambiamento-climatico/)

<img src="https://raw.githubusercontent.com/michele-libralato/michele-libralato.github.io/master/_imgs/rivistanatura.jpg" alt="Pertanto la principale utilità di questo agile libro, scritto da due ricercatori di provenienza accademica, è soprattutto la selezione di fonti attendibili e il grande lavoro di sintesi, che riassume i risultati soprattutto degli ultimi rapporti del famoso IPCC, ognuno dei quali sono oltre 2000 pagine! Armando Gariboldi per rivistanatura.com" title="Recensione Rivista Natura" width=400px>    
     
"Pertanto la principale utilità di questo agile libro, scritto da due ricercatori di provenienza accademica, è soprattutto la selezione di fonti attendibili e il grande lavoro di sintesi, che riassume i risultati soprattutto degli ultimi rapporti del famoso IPCC, ognuno dei quali sono oltre 2000 pagine!" Armando Gariboldi per rivistanatura.com
[Leggi il testo integrale su rivistanatura.com](https://rivistanatura.com/il-cambiamento-climatico-spiegato-in-sintesi/)

<img src="https://raw.githubusercontent.com/michele-libralato/michele-libralato.github.io/master/_imgs/nimbus.png" alt="La peculiarità di questo volumetto è quelle di trattare in maniera schematica, sintetica e pragmatica l'argomento degli aspetti di base fino al funzionamento e i risultati dei modelli climatici, e agli effetti del global change su suoli, oceani e criosfera. Spiegazioni descrittive accessibili a chiunque si alternano ad approfondimenti fisico-matematici che rendono il testo adatto anche a studenti liceali o universitari che vogliano approcciare la questione in chiave più tecnica e non solo qualitativa. Daniele Cat Berro per la rivista Nimbus" title="Recensione Nimbus" width=400px>    

"La peculiarità di questo volumetto è quelle di trattare in maniera schematica, sintetica e pragmatica l'argomento degli aspetti di base fino al funzionamento e i risultati dei modelli climatici, e agli effetti del global change su suoli, oceani e criosfera. Spiegazioni descrittive accessibili a chiunque si alternano ad approfondimenti fisico-matematici che rendono il testo adatto anche a studenti liceali o universitari che vogliano approcciare la questione in chiave più tecnica e non solo qualitativa." Daniele Cat Berro per la rivista Nimbus
[Leggi il testo integrale sul numero 85 della rivista Nimbus della Società Meteorologica Italiana](http://www.nimbus.it/nimbus.htm)

## Autori

**Gianni Comini** è stato professore ordinario di Fisica Tecnica nelle Università di Trieste e Udine dal 1975 al 2010 e, dal 2010, è Direttore del Dipartimento di Energia e Ambiente del Centro Internazionale per le Scienze Meccaniche (CISM) di Udine.

**Michele Libralato** è dottore di ricerca in Scienze dell’Ingegneria Energetica e Ambientale. Dal 2016 svolge attività di ricerca nel settore della Fisica Tecnica Ambientale presso l’Università di Udine

## [Link per l'ordine](https://www.libreriauniversitaria.it/cambiamento-climatico-punto-vista-fisico/libro/9788889884386)
"Il Cambiamento Climatico - Il punto di vista fisico tecnico" è edito da SGE Padova, ISBN: 888988438X
